男朋友死都唔肯戴套，話好識控制，每個月M遲嚟我都嚇到想死

我同男朋友一齊兩年。佢對我好好，但唯獨係喺床上。

我哋嘅性生活，長期處於一種我有壓力，佢有快感嘅狀態。因為佢死都唔肯戴安全套。每次我想幫佢戴，佢就會皺眉，好似個細路仔唔想食藥咁推開： 戴套好唔舒服呀，好似著住件雨衣咁，完全冇Feel。 戴咗套我會軟㗎，你都想我表現好啲㗎？ 信我啦，我好識控制㗎，一定會喺出嚟之前蚊（拔）出嚟。

我耳仔軟，加上唔想破壞氣氛，往往都會妥協，俾佢博一博。

佢就爽那幾秒，我就要驚足兩個禮拜。 每次完事之後，我都好驚慌咁問佢：頭先有冇流咗啲入去？你係咪真係出晒？ 佢就會好輕鬆咁答：出晒啦，乾淨過蒸餾水，唔好自己嚇自己啦。

每個月由排卵期開始，我就會變得神經質。 每日開個經期App幾十次，Check住個倒數日子。 個肚有一點點痛，我就會諗：係咪有咗？

最令我嬲嘅係，當我好焦慮咁同佢講：如果真係有咗點算？我哋連首期都未儲到，點養B？ 佢就會講啲好不負責任嘅廢話：有咗咪生囉！我會負責任㗎嘛，即刻註冊囉！

講就易！ 喺香港養個B要幾多錢？我哋兩份糧加埋得四萬幾，住緊二百呎，生出嚟瞓邊？ 佢講這句話嗰陣，完全冇經過大腦，佢只係想用呢句說話嚟換取佢唔戴套嘅權利。

我頭先同佢講：我放工去買枝驗孕棒。 佢竟然喺WhatsApp覆我：哈哈，唔會中嘅，如果有兩條線，今晚買六合彩啦。

佢仲可以講笑。 我覺得好心寒。佢將搞出人命當成係一場遊戲。佢享受無套嘅快感，將所有懷孕嘅風險、墮胎嘅身心創傷，全部轉嫁晒俾我一個人承受。

但到最後都係因為條仔扭計就心軟