唔係金錢或禮物多少判斷對方全家人真心。 我重視係對方家人對我既日常基本尊重。 [下]

第二件事，結婚前2星期，禮金金器我一蚊都冇收，成家冇諗住俾我。

佢家姐係會計師，話送k 金，對我咁好！！
其實我見佢家姐結婚相至少男家有一隻、女家有一隻金。

分手談判時，佢妹講出嚟話佢阿媽比兩萬蚊做禮金。
我心諗：十年後我話俾一百萬你，我都可以話我依家對你好好！
我亦都唔係為咗兩萬蚊嫁你阿哥。

佢阿妹又講話買咗小CK手袋俾我，對我唔好咩？
我心諗，雙方家長節日送禮，我送咗咩係咪都要拎返出嚟講。

第三件事，我幻想我同ex係有未來的，佢屋企人由英國返嚟香港三個月為咗政府福利（錢），因為政府長者福利津貼要留香港三個月 。

我一早已經發現到問題，屋企300呎住五個人（加佢阿妹由馬來西亞返嚟）、一定有人會話好迫，同埋我要做功課…我驚會大家有拗撬，所以叫咗個Ex同佢家姐媽媽講，再轉達同佢爸爸講，我估計佢媽媽家姐都為諗自己，驚講咗俾佢爸爸鬧，最終冇講。

職業關係：我既功課工作多、功課做極都做唔完
有時要通宵做。
客廳冇開燈，
佢啊爸走過嚟問點解咁夜都唔瞓？（語氣超強）
前度見到第一次嘅狀況都會幫我。
第五六七次 到分手 ，佢就唔會幫我。

另外，最估唔到我偷聽到佢爸講唔係自己地方！為我們終結。
佢老豆只係為佢自己 ，表面想所有仔女結婚。
呢一句反思到我將來組織家庭 同埋 日後相處問題。
所以我同ex先講不如出去住兩個月 。

最後ex 係以我傷害佢屋企人 同 要用錢問題同我講分手 。

第四件事：分手發現，佢曾經用咗方法，阻止我同媽媽見面聯絡，因為唔想俾禮金。

第五件事：分手後發現，佢做咗任何一個女人唔可以接受既野- x雞。
如果唔係，分手黎都唔會比我發現佢呃我

佢鍾意向別人係討論區怎樣扭曲事實也好，
向他人怎樣扭曲事實都好，
我和佢的緣份亦都到此終結。

如果佢愛我，都唔會咁樣對我，
上天可能想給我一個更值得的人吧。

最後，每人都係愛情裏面值得被尊重，希望Ex同佢屋企人睇到依篇文，可以尊重將來嘅女仔。祝你幸福。